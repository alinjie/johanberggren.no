---
name: Kanskje det var like greit
number: 2
---

Hu hadde mjølkesteamer og espressokanne  
Jeg syns den fra NSB var av den beste i landet  
Og da vi fjonga oss på livet gikk hu for ting med is  
Mens jeg så etter halvliterpris

Hu hadde leilighet i Drammensveien med Persisk innekatt  
Jeg åt Zyrtec til frokost hvis jeg blei over ei natt  
Hu var medium begeistra for min pelsdyrallergi  
For hvor sku vi gjort av meg hvis jeg hadde flytta inn

Så kanskje det var like greit at det ikke blei oss to  
Kanskje det var like greit

Hu pynta seg opp og bøy på ost, vin og kjeks  
Så jeg strøyk ei helt ny skjorte jeg hadde finni på Fretex  
Det var sjelden noe problem med fest i Drammensveien  
For det blir ikke mye bråk av Camembert og Chardonnay

Men det blei litt amper stemning rett etter klokka ti  
Da bestevenninna hadde spist seg brisen på Brie  
Og prøvde å si at det var feigt at lærere  
Har så sinnsykt mye ferie

Så kanskje det var like greit at det ikke blei oss to  
Kanskje det var like greit

Svigermor var ålreit hu strikke ganske bra  
Og lurte egentlig mest på hvor mange barnebarn hu sku ha  
Den saken den roa meg ikke akkurat ned  
Men hver gang jeg var der bare jatta jeg med

Svigerfar var mer skeptisk til sin nye svigersønn  
Og spurte egentlig mest om hvor mye spilling blei i lønn  
Så da jeg satt der på middag og nippa pent til vin  
Var det alltid ”åssen går det med den musikktingen din?”

Så kanskje det var like greit at det ikke blei oss to  
Kanskje det var like greit
