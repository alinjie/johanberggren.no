---
name: Sang til Johan
number: 5
---

Jeg er så redd for å våkne uten deg  
Men kan jeg ligge her helt til du drar?  
Det har blitt bestemt nå at du reiser først  
Vi får minnes og elske det som var

Sov godt i Jesu navn  
Min kjære mann  
Sov godt i Jesu navn

Du var sjefen i huset hvis du fikk lov av meg  
Hvem skal jeg rette på nå?  
Om skjorta er vrang kan du la den være det  
Men på søndager lar vi traktoren stå

Sov godt i Jesu navn  
Min kjære mann  
Sov godt i Jesu navn

Kan du finne et lite bruk til jeg kommer etter?  
Med en jordflekk og hester i bås  
Og en fire-fem soverom til vi får gjester  
Og ei ytterdør som aldri står låst

Sov godt i Jesu navn  
Min kjære mann  
Sov godt i Jesu navn

Sov godt i Jesu navn  
Min kjære mann  
Sov godt min Johan
