---
name: Hjerter som aldri brant
number: 3
---

Angsten sitter godt igjen etter I går  
Sammen med tonic-ånden og lukta av langt blondt hår  
Og jeg sov to timer for lenge igjen  
Lurer på hvor lenge de lar meg holde på

Jeg vil bare dra tilbake  
Dit gresset var grønnere og bekken rant  
Full av båter snekra sammen i garasjen  
Med blå tomler og hjerter som aldri brant

Jeg sender mail til eier jeg hakke penger til det jeg leier  
Spør om det går greit at jeg er litt sein  
Han kjenner meg nå jeg er jo som jeg pleier  
Blakk og bakfull, mørkredd og stein

Jeg vil bare dra tilbake  
Dit gresset var grønnere og bekken rant  
Full av båter snekra sammen i garasjen  
Med blå tomler og hjerter som aldri brant

Jeg er en analog mann i en altfor digital verden  
Alt vi har baseres på en og null  
Ingenting skjer om det ikke har skjedd på skjermen  
Så jeg har lasta ned en app som skal gjør meg full

Jeg vil bare dra tilbake  
Dit gresset var grønnere og bekken rant  
Full av båter snekra sammen i garasjen  
Med blå tomler og hjerter som aldri brant
