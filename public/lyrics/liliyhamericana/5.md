---
name: Postranet 1830
number: 5
---

Mitt navn er Martin Petersen nå takker jeg for meg  
En fuktig kveld med dårlig hell et drap på landevei  
Jeg gjorde det aldri sa jeg da de kom  
To uker på brød og vann og jeg godkjente min dom

Uret bikka elleve og jeg nærma meg blakk  
Boston vakke spillet mitt så jeg kasta meg og stakk  
Det var langt nok hjem om det ikke var februar  
Stakkar postfører Hammerseng han burde vært føre var

Ved Brunlaugslettas bjørketrær sku turen vår ta slutt  
Basketak og knyttnever ikke kniv eller krutt  
Helt sia jeg kom hit har jeg ingen penger hatt  
Så jeg la han igjen i grøfta blodig, frossen og forlatt

Ingen visste mer om meg enn at jeg spilte, slåss og drakk  
Jeg fikk fireogtjue utdelt og det her var alt jeg rakk  
Men aldri mer på ruta di frykt uærlige folk  
For takket være meg har alle postmenn postmannsdolk

Og om du sitter der på cella mi se opp for å bli rik  
Jeg ble aldri visitert og snart er jeg et lik  
Men hvis taket skulle falle ikke rop ulv i panikk  
Bli værende, ta vel i mot fangsten jeg fikk

Mitt navn er Martin Petersen og nå takker jeg for meg
